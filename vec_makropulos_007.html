<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Předmluva">
    <meta name="apple-mobile-web-app-capable" content="yes">
    <title>Předmluva • Věc Makropulos</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./vec_makropulos_006.html">
    <link rel="next" href="./vec_makropulos_008.html">
    <meta name="nb-order" content="3">
    <link rel="self" href="vec_makropulos_007.html">
    <meta name="nb-identifier" content="capek-vec-makropulos-b7a689d">
    <meta name="nb-role" content="chapter">
  </head>
  <body data-nb-words="582" data-nb-chars="3628" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vec_makropulos_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="9"><span class="idea" data-nb-ref-number="1" id="idea1" data-nb-words="1" data-nb-chars="9">Předmluva</span></h1>
        <p class="chunk" data-nb-ref-number="2" data-nb-words="60" data-nb-chars="355"><span class="idea" data-nb-ref-number="2" id="idea2" data-nb-words="60" data-nb-chars="355"><em>Tato nová komedie začala mne zaměstnávati asi před třemi nebo čtyřmi roky, tedy ještě před RUR; tehdy ovšem tanula mi&nbsp;na&nbsp;mysli jako román. Patří tedy látkově k&nbsp;věcem, které bych chtěl mít už&nbsp;za&nbsp;sebou; ještě jeden takový úkol mi&nbsp;zbývá, abych se&nbsp;zbavil starých zásob. Podnětem k&nbsp;ní&nbsp;byla teorie tuším prof. Mečnikova, že&nbsp;stárnutí je&nbsp;autointoxikace organismu.</em></span></p>
        <p class="chunk" data-nb-ref-number="3" data-nb-words="138" data-nb-chars="827"><span class="idea" data-nb-ref-number="3" id="idea3" data-nb-words="138" data-nb-chars="827"><em>Tyto dvě okolnosti předesílám proto, že&nbsp;letos v&nbsp;zimě vyšlo nové dílo Bernarda Shawa Zpět k&nbsp;Metuzalémovi, které znám dotud jen z&nbsp;výtahu a&nbsp;jež se&nbsp;– v&nbsp;míře patrně mnohem grandióznější – rovněž zabývá otázkou dlouhověkosti. Tato látková shoda je&nbsp;zcela nahodilá, a&nbsp;jak se&nbsp;zdá podle výtahu, je&nbsp;také jen povrchní, neboť Bernard Shaw dochází k&nbsp;závěrům právě opačným. Pokud mohu soudit, pan Shaw vidí v&nbsp;možnosti žít několik set let ideální stav lidstva, jakýsi budoucí ráj. Jak čtenář pozná, v&nbsp;této knížce se&nbsp;líčí dlouhověkost zcela jinak, jako stav velmi málo ideální, a&nbsp;dokonce velmi málo žádoucí. Je&nbsp;těžko říci, co&nbsp;je&nbsp;správnější; na&nbsp;obou stranách se&nbsp;nedostává bohužel vlastní zkušenosti. Ale snad je&nbsp;možno předvídat aspoň to, že&nbsp;teze Shawova bude platit za&nbsp;klasický případ optimismu a&nbsp;teze této knížky za&nbsp;beznadějný případ pesimismu.</em></span></p>
        <p class="chunk" data-nb-ref-number="4" data-nb-words="221" data-nb-chars="1375"><span class="idea" data-nb-ref-number="4" id="idea4" data-nb-words="221" data-nb-chars="1375"><em>Nuže můj osobní život nebude patrně ani šťastnější, ani smutnější, budu-li nazván pesimistou nebo optimistou; avšak „býti pesimistou“ zahrnuje, jak se&nbsp;zdá, jistou veřejnou odpovědnost, cosi jako tichou výtku za&nbsp;špatné chování vůči světu a&nbsp;lidem. Prohlašuji tedy veřejně, že&nbsp;se&nbsp;v&nbsp;tom směru necítím vinen; že&nbsp;jsem se&nbsp;nedopustil žádného pesimismu, a&nbsp;jestli ano, tedy bezděky a&nbsp;velmi nerad. V&nbsp;této komedii jsem měl naopak úmysl říci lidem něco útěšného a&nbsp;optimistického. Nevím, je-li optimistické tvrdit, že&nbsp;žít šedesát let je&nbsp;špatné, ale žít tři sta let je&nbsp;dobré; myslím jen, že&nbsp;prohlásit šedesátiletý (průměrně) život za&nbsp;přiměřený a&nbsp;dosti dobrý není zrovna zločinným pesimismem. Dejme tomu říci, že&nbsp;jednou v&nbsp;budoucnosti nebude nemocí ani bídy ani nečisté dřiny, to&nbsp;je&nbsp;zajisté optimismus; ale říci, že&nbsp;tento dnešní život plný nemocí, bídy a&nbsp;dřiny není tak nadobro špatný a&nbsp;zatracený a&nbsp;má&nbsp;něco nesmírně cenného, to&nbsp;je&nbsp;– co&nbsp;vlastně? pesimismus? Myslím že&nbsp;ne. Snad je&nbsp;dvojí optimismus: jeden, který se&nbsp;od&nbsp;špatných věcí odvrací k&nbsp;čemusi lepšímu, třeba vysněnému; druhý, který hledá v&nbsp;samotných špatných věcech něco aspoň trochu lepšího, třeba jen vysněného. Ten první hledá rovnou ráj: není krásnějšího směru pro lidskou duši. Ten druhý hledá tuhle a&nbsp;tamhle aspoň drobty relativního dobra: snad ani tento pokus není docela bezcenný. Není-li to&nbsp;optimismus, najděte pro to&nbsp;jiné slovo.</em></span></p>
        <p class="chunk" data-nb-ref-number="5" data-nb-words="127" data-nb-chars="848"><span class="idea" data-nb-ref-number="5" id="idea5" data-nb-words="127" data-nb-chars="848"><em>Tím nemluvím jenom za&nbsp;tuto hru, kterou bych nerad zvlášť podtrhoval; je&nbsp;to&nbsp;nenáročná věc, k&nbsp;níž jsem se&nbsp;vrátil jaksi z&nbsp;pořádkumilovnosti. Myslím zde zvláště na&nbsp;Život hmyzu, jenž mému spoluautorovi i&nbsp;mně vynesl Kainovo znamení pesimismu. Zajisté je&nbsp;velmi pesimistické přirovnávat lidskou společnost k&nbsp;hmyzu; ale není ani trochu pesimistické přirovnávat jedince-člověka k&nbsp;Tulákovi; a&nbsp;ti, kdo vytkli autorům, že&nbsp;svým Hmyzem ostouzejí člověčenstvo, zapomněli, že&nbsp;svým Tulákem míní člověka a&nbsp;mluví k&nbsp;člověku. Věřte, je&nbsp;jediný skutečný pesimismus, a&nbsp;to&nbsp;je&nbsp;ten, který skládá ruce; řekl bych etický defétismus. Člověk, který pracuje, hledá a&nbsp;realizuje, není a&nbsp;nemůže býti pesimistou. Každá snažná činnost znamená důvěru, třeba bez verbálního zdůvodňování. Taková Kassandra mohla být pesimistou, protože nic nedělala; kdyby bojovala za&nbsp;Tróju, nebyla by&nbsp;jím.</em></span></p>
        <p class="chunk" data-nb-ref-number="6" data-nb-words="33" data-nb-chars="209"><span class="idea" data-nb-ref-number="6" id="idea6" data-nb-words="33" data-nb-chars="209"><em>Krom toho je&nbsp;jistá pesimistická literatura: to&nbsp;je&nbsp;ta, ve&nbsp;které se&nbsp;život jeví jako beznadějně nezajímavý a&nbsp;člověk i&nbsp;společnost jako cosi složitě a&nbsp;problematicky nudného. Tento vražedný pesimismus je&nbsp;však trpěn.</em></span></p>
        <p class="chunk" data-nb-ref-number="7" data-nb-words="2" data-nb-chars="5"><span class="idea" data-nb-ref-number="7" id="idea7" data-nb-words="2" data-nb-chars="5"><em>K. Č.</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./vec_makropulos_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>